„24-

Homerum, p. 233,10, 20 poetam κατ’ ἐξοχήν uocat. Quorum
exempla circumscribendo declarat librorum titulo modo apposito
modo omisso. Praeter quos prostant Terentius p. 227, 24,
Horatius p. 228, 10, Catullus p. 259, 25 ad designandum uete-
rum dicendi usimi, Sallustius p. 253, 11 eo consilio ut, quomo-
do non dicendum sit, demonstretur — profecto pauci scriptores
adsentiente tamen Quintiliane, qui Ι, 4, 20 adfirmat: ‘Alii tamen
ex idoneis dumtaxat auctoribus octo partes orationis secuti sunt,
ut Aristarchus et aetate nostra Palaemon.² 1)

Grammaticorum aequalium rara mentio occurrit, nisi quod
p. 187, 2Ο; 225,29,31 Plinius ter laudatus est. Palaemon enim
istorum sententia-s uniuerse respicere consueuit suum ipsius iu-
dicium plerumque subiungens ita: ‘quidam putant² p. 187, 22;
‘recentiores uoluerunt' 188,15; ‘alii adiecerunt' 189,6; ‘quidam

 

¹) Hoc loco Schottmuelleri sententiam paucis uerbis percensere liceat,
qui 1. 1. p. 28 sq. propter scriptorum inopiam exhibitorum uehementer in
Palaemonem inuectus est docendi eius ratione parum perspecta. Ac primum
quidem Palaemonis doctrinam ridiculam esse equidem non inueni. An
ridiculum censebimus esse, quod hodie quis librum aliquem grammaticum
in usum scholarum composuit. Quid uero scriptores, nonne et nos paucos
ad confirmandum dicendi usum adhibemus? Est sane egregie a Palaemone
factum, quod teste Quintiliano ex paucis et idoneis consecutus est dicendi
rationem scriptoribus idque, quod reliquiae eius ostendunt, ex eis, qui
hodie quoque in scholis praeferuntur. An ars grammatica in eo solo
uersatur, ut exempla aggerentur, id quod RomanuS, NoniuS, alii consecuti
-sunt grammatici compilatores, qui scriptorum uerbis undique surreptis ac
sine ullo fere consilio accumulatis commentarios aliquot consarcinauerunt.
=Namque et Romanum Palaemonis librum compilasse, quando ad eum
uenero, demonstrabo, Quorum doctrinam etsi haudquaquam contemno,
tamen multo pluris rationem existimo eorum, qui ex ipsorum scientiae
penu, quae habent, ea tradant praecepta. Quodsi in eis, quae apud Chari-
sium exstant, ratio tantum loquendi inuenitur, eius rei causa haec est,
quod Charisius non plenam Palaemonis doctrinam, sed ea, quae eius aetati
apta et accommodata uisa sunt, recepit. Nam ut non dicam Remmii do-
ctrinam, quae est de ratione dicendi, a Charisio mutilatam esse, loquendi
usum in scriptores peruulgatum ab eo plane praetermissum esse postea.
uiderimus. spernenda est igitur ac futtilis iudicandi ratio, qua u. d.
Schottmueller usus est. Quod autem Palaemoni, qui Vergilium poetam
appel-lasset, Vergilium non notum fuisse censuit, eam uiri docti sententiam
iam Schoell, Mus. Rhen. 34, 630, satis refellit. ut plura uerba facere mittam.

