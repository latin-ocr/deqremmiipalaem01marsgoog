Ι. Quae apud charisium aliosque sub Palaemon1s nomine
exstant grammatica, ea non Palaemonis cuiusdam, qui

quarto fere p. Chr. saeculo fuerit ‚ sed Q. Remmii Pa·
laemonis esse argument1s confirmatur.

Q Remmium Palaemonem, quem Tiberio Claudioque im-
perantibus principem Romae inter grammaticos locum obti-
nuisse Suetonius l) tradit, primum omnium, quod quidem scia-
mus, artem edidisse grammaticam cum ex aliis firmis indiciis
tum ex D. J unii J uuenalis uerbis sat. VI. u. 452 exstantibus:
‘Odi hanc ege, quae repetit noluitque Palaemonis artem' coni·
cimus. Quae ars cum temporum diuturnitate deperierit, tamen
reliquiae eius quaedam apud posterioris aetatis grammaticos,
apud Charisium, Diomedem, alios seruatae sunt. Satis enim
perspecta est posteriorum grammaticorum in artibus compo-
nendis ratio illa, qua inde a secundo fere p. Chr. saeculo nihil
aliud moliebantur, quam ut antiquiorum grammaticorum libros
despoliarent copiasque, quae florentibus studiis grammaticis
coaceruatae sunt, compilarent atque excerperent. Quid mirum
igitur uiros doctos nunc in eam rem incumbere, ut grammati-
corum istorum scrinia perscrutentur praeceptaque, a quibus re-
cepta sunt auctoribus restituere studeant. Quod equidem de
Q. Remmii Palaemonis doctrina praestare conabor. Longe ma-
xima autem Palaemonianae doctrinae pars per Flauium Sosi-
patrum Charisium nobis tradita est, a quo omnis quaestio
oriunda est, quippe qui commentarIOs sese aliquot a Palae-
mone recepisse ipse testetur.

 

¹) De gram. 23.

