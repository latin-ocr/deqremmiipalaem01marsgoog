-65—

permotus sum, ut totum caput ex uno fonte fluxisse existimem,
haec est. Iam ab initio capitis sic disponitur: ‘Verbo accidunt
qualitas genus figura numerus modus tempus persona coniuga-
tio'. Quae dispositio per totum caput tenetur. Deinceps enim
‘accidentia' uerborum ista definiuntur et explicantur. Sed eis
partibuS, quae maxime ambiguae uidentur, statim aliorum
grammaticorum sententiae adseruntur. p. 164,22 deinde auctor
capitis suam ipsius de generibus sententiam profert: ‘Verborum
genera², inquit, ‘sunt quinque: actiuum passiuum neutrum
commune deponens³. Aliis quidem, ait, quattuor uel tria genera
poni placuisse. Atque grammaticus postquam, qua ratione alii
quattuor et tria genera traderent, explicauit, p. 168,19 ad suam
superiorem sententiam eadem exempla, quae supra adferens redit.
Praeterea dictio per totum caput eadem est. Ergo dispositio
capitis est optima. Quod quoniam comprobatum est hoc caput
ex uno libro sumptum esse, nunc quaestio est, unde Charisius
doctrinam receperit. Auctor autem p. 249,1--4 et p. 254,
1—2 deprehenditur. Ibi enim, quod iam supra p. 26 sq. me-
moraui, Palaemon in eis particulis, quas Schottmueller , certo
argumento ei tribuit, hoc caput ut suum designat respiciens
ad doctrinam suam p. 165,23—25 et p. 166, 16-22 traditam.
Constat autem Palaemonem in rebus, quae in controuersia
uersantur, aliorum diligentissime rationem habuisse. Porro
dicendi genus id est, quod supra patefecimus. Notiones deinde
uerbi singulae pariter atque nominis ct pronominis superiorum
capitum definiuntur et circumscribuntur. Atque grammaticum,
ubi aliorum sententias profert, etiam aliis significationibus
usum esse nemo miretur. Quare Schottmuelleri sententia qua
p. 15 ea, quae p. 164,13—26 leguntur, a Cominiano orta esse
censuit, ualida non est. Nam qui possint ab alio quo profecta
uideri, quae per totum caput sustententur et in fine repetantur.

Quae sequuntur duo capita ‘uerborum ordines' eorumque
declinationes continent. Quae maxima ex parte Schottmueller
‘uelut' coniunctione praecipue nixus Palaemoni uindicauit3 cui
adsentior. Atque plura adferre argumenta opus fere non est,
praesertim cum uiri docti, quod uiderim, hac re illi accesse-

rint. Quare ad Schottmuellerum in eis, quae propter ‘uelut'
O

