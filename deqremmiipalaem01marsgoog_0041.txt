-37—

maiore ex parte conlecta suo quoque ordine subiciemus' et
apud excerptorem p. 548,1 et apud Diomedem p. 327,15
eadem deprehenduntur. Vel inde conieceris ea omnia non a
Charisio, sed ab auctore prioris capitis, a Palaemone profecta
esse. Sed accedunt alia: p. 42, 22, ubi Palaemonis doctri—
nam proferri paulo post noscitabimuS, auctor nostri capitis ad
‘neutralia semper pluralia² p. 33, 25 respicit dicens: ‘dierum
sacrorum et sollemnium appellationeS, quas iam suo loco inter
neutralia semper pluralia inseruimus³ et eosdem dies sollemneS,
quas p. 33 in exemplum uocat. ‘Carmentalia' autem ‘matri
Euandri sacrificia instituta', quae p. 33,27 appellantur, eadem
occurrunt apud excerptorem in particula tertiae declinationis
p. 544, 29, quam Charisius in priore Palaemonis capite prae-
termisit. Dicendi deinde genus id est, quod supra cognoui-
mus3 ordo rerum talis qualis in initio capitis indicatus est.
Accedit quod grauissimum est, quod easdem res eodem ordine
excerptor decantat et quod quaedam iam in priore capite eis-
dem uerbis tacta sunt. Quare quin hoc caput Palaemonis sit,
nulla interponitur dubitatio. Adde quod in praecedenti doctrina
et Charisius et excerptor Palaemonis artem retinuit.

‘Monoptota' capitis XII, p. 35,18—37,7 iam Schottmuel-
ler ‘uelut' coniunctionis usu nisus Palaemoni tribuit, nisi quod
ea, quae p. 35,21-26 leguntur, propter ‘utputa' coniunctio—
nem et quoniam apud Phocam, qui reliquam capitis doctrinam
non recepisset, exstarent ex altero fonte hausta esse censuit.
Sed etiam eam, quam uir doctus excepit particulam Palaemo-
nis esse excerptor. p. 551,10 comprobat. Mirum enim esset,
si excerptor, qui eandem doctrinam eodem ordine tradit, ipso
illo loco eundem alterum grammaticum inspexisse uideretur.
Palaemonem uero non ubiuis ‘uelut' coniunctione usum esse
supra satis superque ostendimus. Iam ea causa, qua apud
Phocam reliqua doctrina non inueniatur, nulla fere est. Cur
enim Phocam omnem doctrinam, quam Palaemon praebuerit,
recepisse censeamus? Ceterum, quod iam supra p. 27 addidi,
Palaemon p. 189,6 hoc caput ut suum denotat.

Caput XIII, quod p. 37,8—-18 ‘De nominibus, quae
hypocorismata non recipiunt' refert, cum praecedentis capitis

