„19—

nis concinnitatem auctoritatemque desiderabimus! Sed iam
abripior ad ea, quae demonstraturus sum.

Alterum Palaemonem nullum fuisse quoniam comprobasse
uidemur, ad Charisium aduertimus animos, 111 quod instituimUS,
primum ex eius arte Remmianam doctrinam eruamus. Iam
artem suam non 0 suis copiis, sed ex aliorum praeceptis gram-
maticorum compositam esse Charisius in praefatione ad filium
data p. 1 ipse fere confitetur dicens: ‘Amore Latini sermonis
obligare 10 cupienS, fili karissime, artem grammaticam sollertia
doctissimorum uirorum politam 01 0 1110 digestam in libris
quinque dono tibi misi . . . Erit iam tuae diligentiae frequenti
recitatione studia mea ex uariis artibus inrigata memoriae tuis-
que sensibus mandare‚ ut quae originalis patriae natura dene-
gauit, uirtute animi adfectasse uidearis³

At Charisius cum hortulos suos aliorum riuulis inrigauerit,
tamen e suis studiis aut copiis, ut statim hoc loco id ponam,
aut parum aut nihil addidit; quin etiam mira quadam inscitia
neglegentiaque doctissimorum artibus uirorum in transcribendo
usus est. Nam cum non satis perspiceret, quid maioris aut
minoris momenti esset, nonnumquam grauissima praetermisit,
alia in alium locum transtulit. Quamquam ei, cum incredibili
quadam inscitia auctorum suorum libros presserit praeceptaque
sine discrimine descripserit, gratiam habebimus uel maximam,
quod quae recepit, mera plerumque nec dissimulata transcripsit
neque nusquam auctores, a quibus doctrinam petiuit, commen-
tariis praefixit. Nam si Charisius nobis non esset, Palaemo-

nianae artis restituendae etiamsi reliquorum omnium gramma· ,

ticorum, siquidem liceret, frustula congessissemus, omnem
spem afficeremus, Qua tamen Charisii probitate 00 simplicitate
efficitur, ut etiam aliis lociS, quibus quid a quo adsumpserit,
non addidit, auctores indagare possimus3 atque cum ex optimis
fontibus praecepta sua hauserit ac coaceruauerit, praestabilem
inter artium scriptores locum obtinet grammaticus. In primo
autem libr0, ut summam eorum, quae insequenti disputatione
effecisse uidemur, praemittam, Charisius tribus usus est aucto-
ribus: Palaemone, C. J ulio Romano, CominianO. Atque a Pa-

laemone regulas generales maxime et scriptorum exempla, a
2*

