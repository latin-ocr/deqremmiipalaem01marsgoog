-- 48-

nem Palaemonis istam confuderit. Palaemon initio capitis hanc
quidem dispositionem fecerat: ‘Omnia igitur nomina . . . per
duodecim ultimas litteras finiuntur quinque uocales a e i o u,
sex semiuocales l m n r s x, unam mutam t. Sequemur ergo
has extremitates. . ,² Qua Palaemonis dispositIOne parum per-
specta Charisius ni fallor iam fontis ordinem perturbatum esse
opinatus est. Existimauit nimirum per uocales a e i o u et
deinde per consonantes deinceps disponi debere. Itaque suo
ipse Marte ordinem instituere conatus est interitum sibi ipse
paraturus, Nam quamuis paene eo processit, ut per uocales
quas supra dixi, disponeret, tamen postquam ad consonantes
peruenit, in tantas adductus est angustias, ut praetermissis plu-
rimis ‘extremitatibus' ordinem uel potius perturbationem in-
iustitueret hanc: as es m (um) us er ar or ur ux en ex is
ix os ox ax, Quibus tamen ‘extremitatibus' quid Chari-
sius uoluerit apertum est. Voluit enim per singulas conso-
nantes disponere. Quod ut perficeret tantum afuit, ut pristini
ordinis pauca frustula is ix, os ox retineret. Ο praestantem
doctrinam Palaemonianam et tanto homine dignam, quae alte-
rius inscitia neglegentiaque deleri non potuerit! — Verum-
tamen ex paucis istis Charisii extremitatibus conlatis cum eiS,
quas Palaemon exhibuit, intellegitur, quantopere Charisius am-
putando ac detrahendo Palaemonis doctrinam imminuerit et
inuicem ab extremitatibus a Palaemone prolatis grammatici
nostri doctrinae summam computando efficere possumus. Nam
ut non ‘uerba uerborumque quaestiones², quas Charisius plane
praetermisit, tangam: catholica uaga, quae dixit Palaemon,
maxima ex parte neglecta sunt.

Porro grammaticus in hoc quoque capite diligentissime
laudat doctrinam suam. Sic p. 67, 53 85,18; 87,14; 74, 83
88,34, ut reliqua silentio praeteream, ter respicit ad capitis X,
bis ad capitis XIV titulos Aegerrime id quidem ferendum
est, quod quae ‘plenior' et ‘plenissime' indicata est doctrina
apud Charisium desideratur. Adde, quae p. 93, 3 exstant:
‘Multa sane inueniuntur, quae uaria ratione deficiant, quac
suo quoque titulo praedicta sunt'. Qui quidem ‘tituli' Cha-
risii transcribendi neglegentia tenebris circumfusi sunt. Cuius-

