-14-

eruta erit; quaedam, praesertim quae ad analogiae doctrinam
attineant, num reperiri possint, adhuc ualde dubito Charisius
enim Palaemonis de analogia commentarium plane praetermisit;
reliqui autem grammatici, quod uiderim, non nisi frustula ex-
cerpserunt.

At uero quae est singulis partibus Quintiliano cum Palae-
mone cognatio, haec etiam in uniuersum cernitur. Nam quod
‘efferri³ pro ‘fineri' et ‘qualitatem' pro uerborum ‘modo' alia-
que Quintilianus cum Palaemone dixit, mitto ; docendi ratio-
nem uterque eandem profitetur. Quintilianus enim I, 6,1 de
linguae fundamentis, ut ita dicam, disserens disceptansque, cui-
nam prae ceteris uis ac potestas tribuenda sit: ‘Sermo’, inquit,
‘constat ratione, uetustate, auctoritate, consuetudine'. — Aeque
Charisius p. 50, 25 auctore Palaemone: ‘ Constat ergo Latinus
sermo natura, analogia, consuetudine, auctoritate'.

Pergit Quintilianus: ‘Rationem praestat praecipue analo-
logia, nonnumquam et etymologia. Vetera maiestas quaedam
et, ut sic dixerim, religio commendat. Auctoritas ab oratori-
bus uel historicis peti solet . . . cum summorum in eloquentia
uirorum iudicium pro ratione et uel error honestus est magnos
duces sequentibus Consuetudo uero certissima loquendi ma-
gistra utendumque plane sermone ut nummo, cui publica forma
est'. Adde quae praeter alia I,6,45 leguntur: ‘Ergo consue-
tudinem sermonis uocabo consensum eruditorum, sicut uiuendi
consensum bonorum'. , ,

Palaemon apud Charisium p. 51, 3: ‘Analogia sermonis
a natura proditi', inquit, ‘ordinatio est neque aliter barbaram
linguam ab erudita quam argentum a plumbo dissociat. Con-
suetudo non arte analogiae sed uiribus par est, ideo solum
recepta, quod multorum consensione conualuit, ita tamen, ut
illi ratio non accedat, sed indulgeat. Auctoritas in regula lo-
quendi nouissima est. Namque ubi omnia defecerint, sic ad
illam quemadmodum aram sacram decurritur. Non enim
quicquam aut rationis aut naturae aut consuetudinis habet;
tautum opinione oratorum recepta est, qui et ipsi, cur id se-
cuti essent, si fuissent interrogati, nescire confiterentur. Ex
his ergo omnibus consuetudo non haec uulgaris nec sordida·

