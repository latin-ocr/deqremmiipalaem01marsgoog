-39—

num terminationes descripsit. Praeterea p. 47, 4 doctrina cor-
rupta est: ‘Item illa per i litteram datiuum et ablatiuum
habent, quae sunt hoc eodem libro supra excepta, quae incu-
satiuum per im faciunt . . .' Nam ‘datiuum' subditicium esse
nemo non sentit3 re uera excerptor p. 545, 22 ‘datiuum' non
praebet: ‘Item illa per i litteram ablatiuum habent, quae ac-
cusatiuum per im . . ., quae hoc libro excepimus? p. 43, 6
deinde corruptela inuenitur eiusmodi: ‘Omnia nomina in is
litteris terminata, quae datiuo i exierint, necesse est genetiuo
et accusatiuo ante ultimam 1 recipiant, ut agrestis agrestium . . ‚³
‘Datiuum' pro ablatiuo positum esse cum e rerum conexu tum
ex excerptis p. 547, 7 cognoscimus, ubi haec exstant: ‘Omnia
nomina, quae singulari ablatiuo in i litteram cadunt, haec ad-
dita um syllaba faciunt genetiuum pluralem, uelut ab hoc
omni, horum omnium.³ Quod uterque grammaticus diuersa
exempla exhibuit, eum non offendet, qui complura ubiuis
exempla a Palaemone adlata esse animaduerterit. Sed Chari-
sius doctrinam, cum quae sequuntur, oppresserit hoc loco de—
prauauit. Pergit enim excerptor docere: ‘Ablatiuo autem
singulari ea demum in i litteram cadunt, quae communia sunt.
trium generum, ut felix felici felicium . . . Etiam alia trium
generum nomina sunt . . . In his tamen obseruabimus, appel-
lationes dumtaxat si fuerint, tunc ablatiuum in 1 litteram sa.-
cere. Nam si propria nomina fuerint, tunc ablatiuum in e
litteram habere debent, ut Felice . . .' Etenim obseruationem
istam: ‘Ablatiuo autem . . . felicium . . ‚² Charisius plane ne-
glexit3 ea autem: ‘Etiam alia . . .² in alium locum transtulit3
inueniuntur enim p. 47, 3. Quos locos exhibui, quoniam
maxime notabiles sunt. Unde conligere licet, qua ratione Cha—
risius e fonte suo hauserit. Nec tamen statim corruptelas istas
a Charisio admissas esse statueris, Fieri enim potuit, ut iam
fons illis uerbis ab aliquo auctus esset. Charisius uero, quod
grammatici cum eo conlati ostendunt, suae doctrinae nihil omnino
addidit. Nihil curauit sane nonnulla, alia aliis locis conlocauit.

Vel ex his, quae percensui capitibus planum fit, quanto-
pere Remmiana doctrina circumcidendo ac perturbando depra-
uata sit a Charisio. Quid mirum igitur, quod non eam aucto-

