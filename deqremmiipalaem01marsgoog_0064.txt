transcripsit, quam excerptor3 et inuicem excerptor recepit ob-
seruationeS, quae ab illo omissae sunt. Christius 1. 1. p. 127
hunc commentarium a Scauro profectum esse coniecit ideo,
quod Scaurus quidam hic exempli gratia adlatus esset. Sed
haec sententia omni caret fide. Charisius enim Scauri artem
in manibus omnino non habuit. Palaemon autem, cum et
Caesares et Catilinas et Sisennas et Perpernas et Horatios et
Lucilios et Senecas et Thraseas et alios saepius pro exemplis
posuerit, quid impedit, ne quando etiam Scauros excitauerit?
Neque tamen eam Christii obseruationem ullo pacto spreuerim,
qua censuit esse grammaticos eum secutos morem, ut suo no-,
mine exemplo uterentur. Sed hoc loco Scauri grammatici
nomen exhibitum non cst. Nam totum commentarium ab uno
eodemque auctore petitum esse uuusquisque e disserendi uia
facile conliget. Palaemonem autem auctorem esse argumentis
supra prolatis satis firmatur. — Prior huius capitis particula p.
147,17-148, 13 Cominiano ab ipso Charisio adscripta est.
Cominianus uero doctrinam suam a Palaemone mutuatus est.
Primum enim eadem exempla, quae et Palaemon in sequenti
commentario et apud excerptorem: ‘nequam, nugas, doctus
parieS, agiIiS, uersus² exhibet, quod casu factum esse nemo
contendet. Deinde regulae simili modo circumscribuntur; quin
etiam dictio Palaemoniana, quatenus in tam breui commentario
fieri licuit retenta est. Sed miserrime Cominianus in confici-
endo ac consarcinaudo commentario suo Palaemonis doctrinam
contraxit ac mutilauit ita, ut nullam regulam saluam relinqueret.
Ea autem, a quibus caput incipit, Cominianus Palaemoni prae-
cepit, id quod ex excerptis liquet. Charisius enim hie, sicuti
in libro II, cum a Cominiano transcribendi initium fecisset,
eas regulaS, quas Cominianus a Palaemone similes sumpserat,
postquam ad huius doctrinam peruenit omisit.

Caput XIX, quod p. 150,21—151, 7 ‘de formis casua-
libus' refert, Palaemonis esse cum e disserendi genere tum ex
eo concludi potest, quod plurima prioris capitis exempla repe-
tita sunt. ·

Primo Charisii libro absoluto paulisper subsistendum est
·Jure enim, qui Palaemonis docendi rationem non perspexerit,

