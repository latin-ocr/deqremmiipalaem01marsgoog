-75 --

D. De libro Charisii quarto.

In libro IV, qui breuiter de uitiis et uirtutibus orationis
refert, Charisius Palaemonis artem meo quidem iudicio non
adiit. Neque enim ullum fere inuenitur indicium, quo Palae-
monis aut dictio aut doctrina detegatur. Graeca lingua nusquam
conlata est, id quod in hac doctrinae 'parte necesse fere fuit.
Scriptores etsi eidem fere adhibiti sunt, quos et Palaemon
praeferre solitus est, tamen eo argumento solo nixus huius libri
doctrinam pro Palaemoniana non uendiderim. Schottmueller is
quidem p. 14 alteram partem CominianO, alteram Romano ad-
dixit. Cuius sententiam examinare, quia hic de Palaemonis
doctrina quaestio no'n est, a mea disputatione alienum duco.
Itaque statim ad libri V doctrinam transire mihi liceat.

E. De libro Charisii quinto.

Qui liber p. 291, 1-296, 18 in idiomatibus uersatur.
Quae p. 291, 1-292, 15 exstant, a Schottmuellero p. 10 Pa-
laemoni adscripta sunt; cuius sententiae quin accedam, nihil
est. Verum etiam qui sequitur commentarius a Palaemone
profectus est. Ab initio enim grammaticus aliorum de idio-
matibus sententiam tangens: ‘Aliis', inquit, ‘etiam ita de idio-
matibus placuit definire'. Sed est potius ipsius sententia, quam
aliorum. Docet enim, quatenus in Latina lingua, quae a ser-
mone Graeco plane pendere uideatur, contra consuetudinem
Graecorum idiomata oriri possint. Quo facto statim ad suam
doctrinam reuertitur. Ν onnullas autem regulas siquidem non
ad uerbum, tamen ad sententiam simili modo e priore com-
mentario repetit. Oratio deinde expedita ac perfacilis profluit3
regula regulam excipit. Iam inde a p. 293, 8 usque ad finem
libri singulorum idiomatum species casuum ordine explanantur.
Sunt etiam regulae, quae iam aliis locis adumbratae sint. Di-
cendi denique genus Palaemonis est, id quod qui altius in eius
doctrinam descenderit, facile perspexerit.

Ac nunc quidem Charisianas grammaticarum rerum copias
relicturus magno opere dole0, quod Remmiana doctrina ab illo

