—70-

Quae p. 189, 25—190, 7 prostant, etsi a Schottmuellero
p. 12 Palaemoni abrogata sunt, tamen ei debentur. Nam arte
priori doctrinae deuincta sunt. Schottmueller autem eam par-
tem excepit, quod Varro hic laudatus esset. Cui offensioni
locum non esse supra docuisse mihi uideor. Incipit haec par-
ticula: ‘Conlata sunt aduerbia'. At multum spes eum fallet,
qui Palaemonis aduerbia scriptoribus usitata secutura opinetur.

- Denuo enim Charisius Palaemonis doctrina uberiore nimirum

abrupta ac destituta ad Romanum se contulit. Paucorum ta-
men scriptorum exempla a Palaemone congesta retinuit: Var-
ronis 111 περὶ χαρακτήρων, Plauti Aululariam, Mostellariam,
Curculionem.

Sequitur p. 190, 8—224, 22 Romani de aduerbio doctrina.
Praemissus est breuis commentarius, quo summatim, quid de
usu atque generibus aduerbiorum dicendum esset, actum est.
Qui commentarius magna ex parte et disserendi et docendi
Palaemonis rationem prae se fert. Etenim exempla Palaemonis
ritu ficta ac regulis adserta sunt; aduerbiorum deinde singulae
species eodem fere ordine eisdemque significationibus exponun-
‘ tur; Palaemonis dictiones illae frequentantur. Nec tamen
exempla ista, quoniam Charisius plenam Remmii doctrinam

 

Certe intcr aptota nomina pluralia posuimus, secuti praecepta magistri
nostri. Alii inter pronomina posuerunt?

Spectat grammaticus ad doctrinam suam in libro Charisii Ι p. 36, 6
prolatam: ‘Sunt quaedam pluraliter tantum monoptota communia in numeris
posita, uelut tot quot aliquot quotquot. Haeo alii posuere inter aduerbia’3
his adde quae apud excerptorem, qui accuratius hac parte Palaemonis doctri-
nam descripsit, p. 551, 21 praeter alia occurrunt: ‘Haec alii inter pronomina
posuerunt, alii inter aduerbia.' —- Christius l. l. p. 125 uerba illa: ‘secuti
praecepta magistri nostri² a Charisio profecta esse coniecit, neque uero
mihi persuasit. E rerum contextu enim satis patere putauerim, haec
uerba a Charisio aliena esse. Ac ne hoc quidem nos monebit, quod Sue-
tonius Palaemonem praeceptore usum esse non tradidit. Etenim gram-
maticum eam doctrinam, quae apud posterioris aetatis grammaticos exstat.
non ex se procreasse nec ‘dum comitatur erilem filium in scholam'
(Suetonius) didicisse, sed docendi auctorem habuisse perspicuum est. Neque
tamen aut apud Charisium aut alibi, quamuis inuestigarim, quicquam de
Palaemonis praeceptore reperire potui.

