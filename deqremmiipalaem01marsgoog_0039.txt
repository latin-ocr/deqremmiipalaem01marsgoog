-35-

quod plurimae res eisdem uerbis eodemque ordine apud excer-
ptorem reuertuntur, quod casu factum esse haud diceS, nisi hoc
quoque loco statues conspiratione quadam et a Charisio et ab
excerptore frustula illa, apud alium grammaticum dispersa, con-
lecta atque hoc ordine inter Palaemonis doctrinam interposita,
esse. Ceterum quanto periculo Schottmueller illum delectum
sibi habuerit, paulo post uiderimus,

Verum caue putes Charisium Palaemonis de declinatione
nominum doctrinam plenam atque integram in hoc caput rece-
pisse. Alia enim praetermisit, alia in alium locum transtulit,
id quod ex excerptis planum fit; quamquam ne excerptor is
quidem aut omnem doctrinam aut ordinem retinuit, ut quaestio
sit sat difficilis eum, quem Palaemon instituerit ordinem resti-
tuere. Sic in initio capitis, ut partim ex excerptis, partim ex
eiS, quae de reliquis declinationibus profert Charisius, conicere
licet, satis mutilata est doctrina3 p. 19,5; 20,1; 21,17; 27,17
nonnullae regulae ‚neglectae sunt, quae apud excerptorem
p. 537,22-—26; 537, 40—538,2; 538,36-539,4 inueniuntur.
Item in fine tertiae declinationis regulae magis magisque atte-
nuantur, quae apud excerptorem pleniores seruatae sunt. Neque
uero Charisius doctrinam Remmianam prorsus mutauit. Nam
etsi nonnulla non curauit, tamen doctrinam incorruptam ab
eo receptam esse per excerptorem euincitur. At dixerit quis-
piam: quid enim, Palaemonis are, cum in tam multiplicem
scholarum usum uenerit, nonne mutari atque interpolari potuit?
Sane potuit3 sed Palaemon compta quadam et expedita lingua
utitur, qua regula a regula excipiatur et qua doctrina continua
profluat, ut uel e disserendi uia, ubi doctrina interrupta sit co—
gnoscas, Sunt et alia multa, e quibus corruptio, si qua inue'ni-
tur concludi potest. Equidem in hanc quoque rem maximam,
quoad licebit diligentiam conferam. ¹)

Nec in hoc uno capite talis rerum condicio est. Saepe·
numero enim initiis capitum fluctuat Charisius neque scit,
quidnam potissimum recipiat, quasi nauigatur quidam in altum
profecturUS, qui maris non satis peritus nescit, quonam primum

 

¹) Charisius et excerptor utrum eiusdem Remmianae artis recensionis

exemplari usi sint necne, nondum plane diiudicari potest. η
3*

